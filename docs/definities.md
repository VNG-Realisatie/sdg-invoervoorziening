# Definities

## Catalogus

Een verzameling van productteksten. Een **gemeente** heeft typisch 1 catalogus 
met daarin de productteksten bedoeld voor de SDG.

## Doelgroep

Een producttekst wordt geschreven voor een bepaalde doelgroep. Binnen de SDG 
invoervoorziening kennen we 2 doelgroepen: EU-burger en EU-bedrijf. 
De productteksten kunnen per doelgroep verschillen ook al horen de 
productteksten bij dezelfde *UPN*.

## Gemeente

Een organisatie, of meer specifiek een lokale overheid, die 1 of meer 
*Catalogi* aanbiedt.

## Gemeentelijke beheerder (GB)

Een gebruiker van de SDG invoervoorziening met de rol beheerder voor een 
specifieke gemeente. De rol van beheerder stelt een gebruiker in staat om 
andere *gemeentelijke beheerders* en *gemeentelijke redacteuren* uit te nodigen 
voor dezelfde gemeente. Het is mogelijk om zowel de rol van beheerder als van 
redacteur te hebben.

## Gemeentelijke redacteur (GR)

Een gebruiker van de SDG invoervoorziening met de rol redacteur voor een 
specifieke gemeente. De rol van redacteur stelt een gebruiker in staat om 
productteksten aan te passen van de gemeente. Het is mogelijk om zowel de rol 
van beheerder als van redacteur te hebben.

## Generieke producttekst

Een tekst die aangeleverd wordt door de *Nationale Portalen* en op generiek, 
nationaal niveau een product beschrijft. Deze tekst is beschikbaar in de SDG 
invoervoorziening om gebruikers hun *specifieke productteksten* op deze teksten 
te laten aansluiten. Deze teksten zijn dus voor alle gemeenten gelijk.

Een *generieke producttekst* is gekoppeld aan een *UPN* en een *doelgroep*. Het 
kan zo zijn dat er daarom 2 *generieke productteksten* zijn gekoppeld aan 1 
*UPN*.

## Gezamenlijke gemeenteredactie (GGR)

Een groep van *gemeentelijke redacteuren* die de *standaard productteksten* 
opstellen.

## Nationale Portalen (NP)

Een aantal overheidsinstanties die zowel de *generieke producttekten* 
aanleveren aan de SDG invoervoorziening maar ook weer de 
*specifieke productteksten* ophalen uit de SDG invoervoorziening via een API.
De API stelt de *Nationale Portalen* instaat een volledige producttekst weer te
geven die bestaat uit *UPN*, *generieke producttekst* en 
*specifieke producttekst*.

## Specifieke producttekst

Een producttekst van een specifieke gemeente. Deze producttekst wordt typisch 
ingevoerd door een *gemeentelijke redacteur*. De *gemeentelijke redacteur* kan 
de producttekst baseren op de *standaard producttekst* die te zien is in de SDG 
invoervoorziening maar kan daar ook helemaal van afwijken.

Een *specifieke producttekst* is gekoppeld aan een *generieke producttekst* en 
een *gemeente*. Zo ontstaat er dus voor elk product (*UPN*), voor elke 
*doelgroep* en elke *gemeente* een *specifieke producttekst*.

## Standaard producttekst

Hetzelfde als een *specifieke producttekst* maar aangeboden door VNG en dienst 
doet als voorbeeld voor *specifieke productteksten* die gemeenten opstellen. De 
*standaard producttekst* is zichtbaar in de SDG invoervoorziening voor 
*gemeenten* en wordt opgesteld door de *GGR*.

## Uniforme productnaam (UPN) / Uniforme productnamenlijst (UPL)

De *uniforme productnamenlijst (UPL)* bestaat uit 
*uniforme productnamen (UPN)*. De lijst bevat namen van producten zoals die 
door de overheid zijn vastgesteld. Elk product heeft daardoor een 
gestandardiseerde naam.

## Functioneel beheerder (FB)

Een gebruiker van de SDG invoervoorziening met de rol hoofdbeheerder. Deze rol
geeft de gebruiker toegang tot de beheeromgeving van de SDG invoervoorziening
voor handmatig ingrijpen, toegang geven aan de eerste *gemeentelijke beheerder*
van een gemeente en andere beheeracties.
