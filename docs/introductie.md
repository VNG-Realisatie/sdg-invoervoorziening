# Introductie 

De Single Digital Gateway-verordening, kortweg SDG, is in oktober 2018 
aangenomen door het Europees Parlement. Daarmee heeft Nederland de wettelijke 
verplichting gekregen om de verordening uit te voeren.

**Doel van de SDG: digitale drempels wegnemen**

Niet iedereen in de EU heeft op dit moment op eenzelfde manier toegang tot 
digitale overheidsdienstverlening. Dat verbetert de Europese Commissie door met 
de SDG-verordening één online toegangsportaal te creëren voor makkelijke en 
integrale toegang tot online informatie, administratieve procedures en daarbij 
horende diensten voor ondersteuning en probleemoplossing in de verschillende 
Europese lidstaten: [YourEurope](https://europa.eu/youreurope/).

De Europese Commissie heeft een 
[animatievideo](https://www.youtube.com/watch?v=Znkoz0-P3sc) uitgebracht waarin 
wordt uitgelegd wat de SDG precies behelst.

## SDG-invoervoorziening

De SDG invoervoorziening is een applicatie voor het beheren en ontsluiten van 
SDG productteksten van gemeenten. Deze productteksten worden ontsloten via een 
API. 

Gemeenten kunnen een standaard producttekst overnemen of kunnen hiervan 
afwijken en hun eigen producttekst maken.

Speerpunten zijn:

* Ontzorging: Gemeenten hoeven voor SDG informeren hun website niet aan te 
  passen.
* Uniformeren productteksten: Een gedeelde invoervoorziening maakt het 
  mogelijk om gemeenten te ondersteunen met een referentie-productencatalogus. 
  Gemeenten kunnen een standaard productteksten overnemen of kunnen 
  hiervan afwijken en hun eigen productteksten maken, zo lang deze aansluit op 
  de generieke teksten die met de specifieke teksten worden getoond op de 
  nationale portalen. 
* Gemeenten beheren SDG content in de invoervoorziening. Gemeenten beheren hun 
  eigen webcontent in hun eigen CMS. De SDG content wordt bijgehouden ten 
  behoeve van publicatie op de nationale portalen. De gemeente kan de SDG 
  content op haar eigen website en via andere kanalen gebruiken en publiceren, 
  mits ze zelf een API maken die dit mogelijk maakt (dit laatste is buiten 
  scope van het project).
  
> Zie ook de VNG productpagina op https://vng.nl/projecten/single-digital-gateway
